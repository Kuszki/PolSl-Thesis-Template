\chapter{Uwagi końcowe}

Stosowanie zaproponowanego szablonu pozwala autorowi pracy skupić się wyłącznie na jej treści, pozostawiając kwestie formatowania pracy po stronie szablonu. Oznacza to, że \enquote{pracy nie da się sformatować niepoprawnie}, dokument \enquote{nie rozjeżdża się}, a wszystkie jego elementy są spójnie i jednolicie sformatowane.

Niestety, próg wejścia w pracę z systemem składu \LaTeX{} jest dość wysoki. Odnosi się to jednak przede wszystkim do tworzenia i edycji tego typu szablonów, a nie do stosowania ich. Początkowo pisanie równań, wstawianie obrazków, czy edycja tabel mogą przysparzać kłopotów. Należy jednak zauważyć, że większość czynności może być początkowo wykonywana metodą \enquote{kopiuj-wklej} oraz edycją instrukcji załączonej do szablonu. Po nabyciu pewnej wprawy czynności te (w szczególności edycja równań) stają się dużo szybsze i bardziej intuicyjne, niż stosowanie graficznych narzędzi.

Obecność pliku \texttt{thesis.xmpdata} wynika ze stosowania biblioteki \texttt{pdfx}, która jest konieczna do wygenerowania pliku \texttt{PDF} w standardzie \texttt{PDF/A-3u}. Standard ten służy do długoterminowego przechowywania dokumentów, stąd między innymi wszystkie czcionki oraz schematy kolorów są osadzone w dokumencie. Jest to standardowy format wymagany podczas składania prac dyplomowych, czy dokumentów urzędowych. Oznacza to jednak, że dane przekazane do biblioteki \texttt{hyperref} są ignorowane podczas uzupełniania metadanych dokumentu. Aby nie komplikować stosowania niniejszego szablonu, nie wprowadzano do niego dodatkowych skryptów, odpowiedzialnych za generowanie omawianego pliku. Niestety prostota ta implikuje uzupełnianie danych dokumentu w dwóch miejscach -- w pliku \texttt{thesis.tex} oraz w pliku \texttt{thesis.xmpdata}.

Bardziej obszerne wskazówki znaleźć można w pracy~\cite{ldrozdz_latex}, w której opisano w jaki sposób korzystać z systemu składu \LaTeX{}. Praca wymienia podstawowe narzędzia i biblioteki, których stosowanie może uprościć pracę oraz zwiększyć jakość jej składu, a także przedstawia kilka narzędzi, dzięki którym możliwe jest zautomatyzowanie procesu generowania rysunków oraz wstawiania i formatowania danych w tabelach.
